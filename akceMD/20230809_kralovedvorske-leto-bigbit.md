---
layout: /partials/akce.njk
tags: akceMD
title: KRÁLOVÉDVORSKÉ LÉTO - BIGBÍT
kdy: " 9.8.2023 V 18:00"
SouborRok: "2023"
SouborMesic: "08"
SouborDen: "09"
kde: Hankův dům, městské kulturní zařízení
foto: /images/akce/360131698_766613842131405_3420571475491602031_n.jpg
alt: fotografie
web: https://www.facebook.com/events/669083531938362?ref=newsfeed
myTags: "HudbaDivadlo ProDeti ProDospele Ostatni srpen2023 "
---
<!--StartFragment-->

Následující koncertní středa na letní scéně před divadlem bude věnována bigbítu:

18:00 HeBand

19:30 Ondřej Fencl a Hromosvod

21:00 Lucie Revival



KAPELA HEBAND

HeBand je jedna z prvních českých reggae kapel, která působí na hudební scéně více než 20 let. Většinou koncertují jen na jihu Čech, a z tohoto důvodu jsou ve zbytku republiky takřka neznámí.

HeBand je doposud jedinou českou reggae kapelou, která hrála v karibské oblasti a byli velmi úspěšní. V polovině 90. let se o He bandu mluvilo jako o jihočeském Yo Yo Bandu.



ONDŘEJ FENCL A HROMOSVOD

V listopadu to bylo 28 let, co Ondřej Fencl v šatně ZŠ Horáčkova před vyučováním oslovil dva spolužáky, jestli by s ním nehráli v kapele Hromosvod - i stalo se. Nejdřív to byl kinderfolk, pak folk, pak folk-rock charakteristický souzvuky houslí a příčné flétny a říznými bubny... dnes je Hromosvod plný elitních českých sidemanů a hraje prostě písničky. Citlivě, něžně i divoce, tak, jak se sluší. Nejnovější CD Na kraji nebe přináší čirou radost - z hudby, z písniček, z muzikality.

Středobodem je autorská tvorba jedenačtyřicetiletého Fencla (m.j. 5P Luboše Pospíšila, Oskar Petr Marsyas, Schodiště, trio s Vladimírem Mertou či Janem Hrubým). Oproti původnímu folk-rocku hraje dnes Hromosvod barevněji, více pro písničku, méně na odiv. Zpěváka, kytaristu a klávesistu Fencla doprovází na elektrickou kytaru Vojtěch Jindra (m.j. Bran), na housle Hana K. Vyšínská (m.j. Inflagranti), na basu Jaryn Janek (m.j. K. Střihavka, Krucipüsk…) a liberecký bubenický matador Tomáš Marek (ex-Lucie, Kollerband...).

"Texty plné vnitřních rýmů a nevšedních obratů, uvěřitelný zpěv, virtuózní housle, knopflerovská kytara a nekompromisní rytmika - to je dnešní Hromosvod," napsal nedávno o současné sestavě nestor Zdeněk Vřešťál (Nerez).



LUCIE REVIVAL (PRAHA)

Písně skupiny Lucie ve špičkovém provedení. Nejúspěšnější revival české superskupiny založený v roce 2005, se stovkami koncertů napříč republikou i na Slovensku na kontě. Mimo jiné díky přesvědčivému frontmanství Ondřeje Fencla a jednomu z nejlepších českých bubeníků Tomáši Markovi (10 let v Kollerbandu, dvě turné jako člen skutečné Lucie!) si může pražský revival dovolit opravdu věrnou interpretaci veškerých hitů jako jsou Amerika, Černí andělé, Oheň, Dotknu se ohně, Chci zas v tobě spát...

Vstupné dobrovolné.

Občerstvení nabídne divadelní kavárna.

Toalety budou k dispozici v přízemí Hankova domu.

<!--EndFragment-->