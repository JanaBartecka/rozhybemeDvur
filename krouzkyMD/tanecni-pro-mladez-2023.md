---
layout: /partials/krouzky.njk
tags: krouzkyMD
title: Taneční pro mládež 2023
kdy: Sobota
kde: HANKŮV DŮM
foto: /images/akce/339915550_1739043766533780_2987909678605107861_n.jpg
alt: "Pozvánka "
web: https://www.hankuv-dum.cz/tanecni-pro-mladez-2023?fbclid=IwAR3MSlIPnShXJGbdSRiVb6cyv5PIIGU63lRzdJdHEmX0fklXav_pxtcroys
polatek: 2500 Kč
myTags: KrouzkyOd15 KrouzkyDospeli
---
Probíhá zápis do našich tradičních podzimních tanečních kurzů pro mládežKurzy tance a společenského chování pro mládež v Hankově domě pořádáme ve spolupráci s tanečním mistrem Tomášem Chmelem. Mají zde dlouholetou tradici a těší se velké oblibě. Lekce probíhají pravidelně v sobotu odpoledne, popř. v neděli, a všechny hodiny doprovází živá hudba. Již čtvrtým rokem to bude kapela Black Jack z Hostinného pod vedením kapelníka Dr. Jaroslava Černého. Na jednotlivé lekce srdečně zveme i diváky - garde, rodinné příslušníky, kamarády a spolužáky. Místa k sezení pro garde a diváky nabízíme v sále, k stání pak na balkóně.
První lekce se koná 9. září 2023.

Kurz obsahuje deset dvouhodinových lekcí, tři prodloužené lekce a zakončen je slavnostním věnečkem. Oblíbené jsou i tematické lekce, letos nás čeká Karneval v Riu, Tenkrát na západě, Vzpomínka na staré časy a Ples v opeře.

Podrobný rozpis lekcí naleznete ZDE.  

Zájemci se mohou hlásit osobně v divadelní kavárně, telefonicky na čísle 499 318 355 nebo e-mailem na mannova@hankuv-dum.cz

Hlásit se mohou taneční dvojice i jednotlivci.

Cena kurzu je 2 500 Kč za osobu. Cena vstupenky pro doprovod je 700 Kč do první a druhé řady a 650 Kč do dalších řad. Na všechny lekce bude samozřejmě možné zakoupit i jednotlivé vstupné vždy před lekcí.

Kurzovné je třeba uhradit do 15. června 2023 a to buď hotově v předprodeji divadla nebo převodem na účet Hankova domu č. 273220463/0300, VS 6666, do zprávy pro příjemce uveďte jméno a příjmení účastníka kurzu. V předprodeji po zaplacení obdržíte průkaz účastníka kurzu, případně vstupenku pro doprovod.

Na 19. květen plánujeme v Hankově domě od 16 do 18 hodin burzu šatů do tanečních, součástí bude i minikurz denního a večerního líčení.