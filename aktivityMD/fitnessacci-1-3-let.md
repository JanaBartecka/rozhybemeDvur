---
layout: /partials/aktivity.njk
tags: aktivityMD
title: Fitnessáčci
kdy: "Pátek 16:00 - 16:45 "
kde: Fit studio R.Jaroš Slovany
foto: /images/akce/letaky-sirsi.png
alt: Fitnessáčci – 1-3 let
web: https://fitstudiojaros.com/
registrace: https://fitstudiojaros.com/
polatek: 100Kč lekce / 90 permice
myTags: AktivityOstatni AktivityDo3
---
Fitnessáčci s rodiči - chodící děti-3 roky

Máme tady další aktivitu pro děti. Akce probíhá pravidelně v pátek teď nově od 16:00 na 45 minut. Akce je určena pro děti co již chodí, až do věku 3 let. A jak to vypadá? Akce obsahuje cvičení a hry pro všestranný motorický rozvoj dítěte. Využívá přirozenou dětskou potřebu pohybu. Soubor cviků je sestaven tak, aby podporoval správné držení těla a došlo k osvojení nové pohybové činnosti. Jde o podporu pohybového vývoje, tedy speciálně [](<>)vybrané cviky, které cvičí s dětmi maminka nebo tatínek dle ukázky lektorky. Používá se velké množství vhodných pomůcek, které motivují děti k pohybu, rozvíjejí jemnou i hrubou motoriku, vnímání barev a tvarů. Podpora spontánního pohybu pomocí pestré překážkové dráhy, kterou s nadšením zdolávají a rozvíjejí své aktuální dovednosti. Především jde o citlivý přístup a bezpečí. Jsou vybrány takové činnosti, které děti zvládnou, aby měly pocit úspěchu. Cvičí se v malé skupince nejvýše 10 dětí. Ke správnému vývoji dětí je nutné velké množství podnětů (ze svalů, smyslů, změn poloh těla). Dostatek příležitostí k pohybovým aktivitám a novým zkušenostem příznivě působí na psychomotorický vývoj dětí a zvyšuje také sociální stabilitu. Děti těší společné činnosti s maminkou či tatínkem a postupně se začínají zajímat o vrstevníky. A to vše pod dohledem zkušené Evy Jarošové. Cena lekce je 90 Kč a přihlašování je den předem. Je založena konverzace na messengeru, kam vás v případě zájmu tedy přidáme. Přihlašování probíhá ve čtvrtek v uvedené konverzaci, po vyzvání Evy Jarošové. Akce se koná na Slovanech ve Fit Studio R.Jaroš. Pokud se rozhodnete dorazit s kočárkem, je možnost ho tam nechat u hlavních dveří.